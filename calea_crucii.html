<!DOCTYPE html>
<html lang="ro">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Calea Crucii | Lumina Tinerilor</title>
  <link rel="stylesheet" href="style.css">
  <script defer src="script.js"></script>
</head>
<body>
  <header class="site-header">
    <div class="brand">Lumina Tinerilor</div>
    <nav class="nav">
      <a href="index.html" class="nav-link">Acasă</a>
      <a href="resurse.html" class="nav-link">Resurse</a>
      <a href="calendar.html" class="nav-link">Calendar</a>
      <a href="rugaciuni.html" class="nav-link">Rugăciuni</a>
      <a href="calea_crucii.html" class="nav-link">Calea Crucii</a>
      <a href="paraclis.html" class="nav-link">Paraclis</a>
      <a href="biserica-catolica-rasarit.html" class="nav-link">Biserici Catolice Răsăritene</a>
      <a href="lectio_divina.html" class="nav-link">Lectio Divina</a>
      <a href="despre.html" class="nav-link">Despre</a>
      <a href="contact.html" class="nav-link nav-cta">Contact</a>
    </nav>
  </header>

  <main class="page">
    <header class="page-header">
      <p class="eyebrow">Medită pe drumul Crucii</p>
      <h1>Calea Crucii</h1>
      <p class="lede">Textul complet al Căii Crucii, cu diacritice, structurat pe Stări pentru lectură în liniște, atât pe mobil cât și pe desktop.</p>
    </header>

    <section class="card" id="cuprins">
      <h3>Cuprins rapid</h3>
      <p class="lede">Sari la oricare dintre Stări.</p>
      <div class="actions">
        <a class="btn ghost" href="#starea-1">I</a>
        <a class="btn ghost" href="#starea-2">II</a>
        <a class="btn ghost" href="#starea-3">III</a>
        <a class="btn ghost" href="#starea-4">IV</a>
        <a class="btn ghost" href="#starea-5">V</a>
        <a class="btn ghost" href="#starea-6">VI</a>
        <a class="btn ghost" href="#starea-7">VII</a>
        <a class="btn ghost" href="#starea-8">VIII</a>
        <a class="btn ghost" href="#starea-9">IX</a>
        <a class="btn ghost" href="#starea-10">X</a>
        <a class="btn ghost" href="#starea-11">XI</a>
        <a class="btn ghost" href="#starea-12">XII</a>
        <a class="btn ghost" href="#starea-13">XIII</a>
        <a class="btn ghost" href="#starea-14">XIV</a>
      </div>
    </section>

    <section class="card" id="introducere">
      <h2>Introducere</h2>
      <p>Calea Sfintei Cruci, adică drumul străbătut de Domnul Hristos de la Pilat până în vârful muntelui Golgota, unde a fost răstignit, a deșteptat în toate timpurile un mare interes în inimile credincioșilor, deoarece aici, mai mult decât în altă parte, Isus, prin vărsarea Sângelui Său, ne-a arătat iubirea Lui nemărginită față de oameni, îndestulând El singur dreptatea dumnezeiască, făcând astfel să înviem din moartea păcatului la viața harului.</p>
      <p>De aceea, Calea Sfintei Cruci se poate numi evlavia cea mai veche dintre toate câte se practică în Biserica Catolică.</p>
      <p>Calea Crucii constă din a medita despre pătimirea și moartea Mântuitorului nostru Isus Hristos.</p>
    </section>

    <section class="card" id="rugaciune-intro">
      <h2>Rugăciune</h2>
      <p>Dumnezeule veșnic, Stăpânul lumii, Părintele neamului omenesc, primește această rugăciune pe care o facem în Numele Fiului Tău, amintindu-ne dureroasele Lui pătimiri și moartea de pe Cruce. Îți oferim sfintele Lui suferințe ca ispășire pentru păcatele noastre și Te rugăm să ne dăruiești o viață curată până la sfârșit, iar după moarte primește sufletele noastre acolo unde nu este durere, întristare și suspinare, ci bucurie veșnică. Amin.</p>
    </section>

    <article class="card" id="starea-1">
      <h3>Starea I</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus e osândit la moarte.</strong></p>
      <p>Fiul lui Dumnezeu e judecat și condamnat la moarte de către oameni păcătoși. El primește să sufere și să moară pe Cruce, ca, prin pătimirile Lui, să-L împace pe Părintele Ceresc pentru păcatele noastre.</p>
      <p>Îți mulțumim, Isuse, că Tu, Cel fără de păcat, ai primit să suferi și să mori pentru noi, păcătoșii. Ca să Te putem urma, și noi voim să suferim în tăcere și cu răbdare învinuirile, ocara și judecata nedreaptă a altora. Isuse, Care ai fost condamnat la moarte fără milă, când voi muri, judecă-mă cu milă.</p>
      <p><em>Tatăl nostru... Născătoare... Mărire... Și acum...</em></p>
      <div>
        <p>Isuse cel drept și sfânt,</p>
        <p>Ce-ai greșit Tu pe pământ,</p>
        <p>Că Te văd de mâini legat</p>
        <p>Și la moarte condamnat?</p>
        <p>O, Isuse preaiubit</p>
        <p>Eu Te văd azi osândit</p>
        <p>Pentru-a mele făr'delegi</p>
        <p>Și pentru-ale lumii-ntregi.</p>
      </div>
    </article>

    <article class="card" id="starea-2">
      <h3>Starea a II-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus ia Crucea pe umeri.</strong></p>
      <p>Lui Isus Îi pun Crucea pe umeri să o ducă la locul de răstignire. După ce o noapte întreagă a fost batjocorit, pălmuit și biciuit, acum, slăbit, acoperit de răni, primește Crucea pe umeri ca să ridice sarcina păcatelor de pe sufletele noastre.</p>
      <p>Isuse, suferind ocara, batjocura și purtându-Ți Crucea, mă înveți să port și eu cu răbdare creștinească sarcina și Crucea vieții mele. Dă-mi, Te rog, harul să prețuiesc și să iubesc pătimirea și Crucea Ta, precum și suferințele pe care mi le trimiți.</p>
      <p><em>Tatăl nostru... Născătoare... Mărire...</em></p>
      <div>
        <p>Cel de îngeri preamărit,</p>
        <p>De om e batjocorit,</p>
        <p>Crucea blând El o primește</p>
        <p>Și pe Golgota pornește.</p>
        <p>O, Isuse, dă-mi putere,</p>
        <p>Ca-n necazuri și durere</p>
        <p>Să fiu răbdător și blând,</p>
        <p>Cât voi trăi pe pământ.</p>
      </div>
    </article>

    <article class="card" id="starea-3">
      <h3>Starea a III-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus cade întâia oară sub greutatea Crucii.</strong></p>
      <p>Crucea apasă greu pe umerii lui Isus. Flămând, însetat, acoperit de răni ce încă sângerează, sfârșit de puteri, cade sub povara Crucii. Ostașii Îl ridică, I-o pun din nou pe umeri. El nu Se plânge, nu cere milă de la nimeni, ci pleacă mai departe cu pași șovăitori.</p>
      <p>Isuse, de multe ori am fost nerăbdători și ne-am plâns de necazurile pe care le-am avut. Dă-ne, Te rugăm, smerenia și răbdarea Ta, căci ai zis că numai cel ce va răbda până la sfârșit se va mântui.</p>
      <p><em>Tatăl nostru-- Născătoare-- Mărire--</em></p>
      <div>
        <p>Crucea umerii Ți-i frânge,</p>
        <p>Rănile-s pline de sânge.</p>
        <p>Dar mai crâncenă durere</p>
        <p>Îți fac păcatele mele.</p>
        <p>O, Isuse, dă-mi putere,</p>
        <p>În suflet îmi dă durere</p>
        <p>Ca să plâng al meu păcat</p>
        <p>Și să nu mor ne-ndreptat.</p>
      </div>
    </article>

    <article class="card" id="starea-4">
      <h3>Starea a IV-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus, purtându-Și Crucea, Se întâlnește cu Mama Sa îndurerată.</strong></p>
      <p>Câtă durere a simțit sărmana Sa Mamă când și-a văzut Fiul iubit acoperit de răni și sânge, batjocorit, purtându-Și Crucea. Mamă și Fiu se privesc cu nespusă jale, dar inimile lor se unesc în suferințe pentru mântuirea noastră.</p>
      <p>Isuse Mântuitorule și Mamă Fecioară, ne unim suferințele cu ale voastre ca un canon de ispășire pentru tot ce am greșit în viață, pentru ca, în ziua plecării din această lume, să fim cu cei mântuiți.</p>
      <p><em>Tatăl nostru... Născătoare... Mărire...</em></p>
      <div>
        <p>Maica Sfântă-ndurerată</p>
        <p>Plângând jalnic I se-arată</p>
        <p>Și-ntreg drumul până sus</p>
        <p>Îl urmează pe Isus.</p>
        <p>O, Fecioară-ndurerată,</p>
        <p>Mamă binecuvântată,</p>
        <p>Primește-mă și pe mine</p>
        <p>Să-L plâng pe Isus cu tine.</p>
      </div>
    </article>

    <article class="card" id="starea-5">
      <h3>Starea a V-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Simeon din Cirene Îi ajută lui Isus să ducă Crucea.</strong></p>
      <p>Isus tot mai mult slăbește sub greutatea Crucii. Dușmanii Lui se tem că va muri înainte de a fi răstignit. De aceea îl silesc pe țăranul Simeon din Cirene să-i ducă Crucea. Acesta duce Crucea fără voie, silit, dar purtând-o, cunoaște cine este Isus și învață să-L iubească și duce, astfel, Crucea din dragoste.</p>
      <p>Isuse, dă-ne darul ca, prin Crucea care ne este rânduită, să cunoaștem Cine ești, să învățăm să Te iubim și să răbdăm orice suferință, din dragoste către Tine.</p>
      <p><em>Tatăl nostru... Născătoare... Mărire...</em></p>
      <div>
        <p>Când puterile-Ți slăbiră,</p>
        <p>Pe Simeon îl siliră</p>
        <p>Să-Ți ajute a purta,</p>
        <p>Doamne, Crucea Ta cea grea.</p>
        <p>O, Isuse, Domnul meu,</p>
        <p>Ajută-mi, căci vreau și eu,</p>
        <p>Crucea mea și-a altora</p>
        <p>În lume s-o pot purta.</p>
      </div>
    </article>

    <article class="card" id="starea-6">
      <h3>Starea a VI-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Veronica șterge cu o maramă fața lui Isus.</strong></p>
      <p>Veronica vede fața lui Isus plină de sânge, sudoare și noroi. Cu mare compătimire străbate printre soldați și, cu marama, șterge Fața Preasfântă a Domnului. Isus, ca recunoștință, Își lasă Fața întipărită pe pânză.</p>
      <p>Isuse, dă-ne darul ca și noi să avem întotdeauna milă de cei ce sunt în suferințe și să ne grăbim într-ajutor. Întipărește fața Ta îndurerată în inimile noastre pentru ca amintirea sfintelor Tale pătimiri să ne păzească de bucuriile păcătoase ale acestei lumi.</p>
      <p><em>Tatăl nostru... Născătoare... Mărire...</em></p>
      <div>
        <p>Veronica-n grabă merse,</p>
        <p>Fața Ta de sânge-o șterse,</p>
        <p>Chipul Tău cel preacurat</p>
        <p>Pe maramă L-ai lăsat.</p>
        <p>Isuse, întipărește</p>
        <p>Și în inimă-mi sădește</p>
        <p>Durere când Te-oi vedea</p>
        <p>Vătămat de lumea rea.</p>
      </div>
    </article>

    <article class="card" id="starea-7">
      <h3>Starea a VII-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus cade a doua oară sub povara Crucii.</strong></p>
      <p>Simeon duce Crucea până la un loc, iar de acolo înainte este iarăși pusă pe umerii lui Isus. El o îmbrățișează și pășește cu ea încet în sus, dar e foarte slăbit și cade a doua oară sub greutatea ei. Dușmanii Îl batjocoresc, Îl smucesc, Îl ridică, Îi pun din nou Crucea pe umeri și-L împing să plece înainte.</p>
      <p>Isuse, Ți-a fost grea peste măsură Crucea, dar mai greu a apăsat pe inima Ta iubitoare nerecunoștința, răutatea și păcatele oamenilor. Păcatele mele încă au fost cauza suferințelor Tale. Ajută-mă să nu mai cad din nou în ele, ci să fiu statornic în viața creștinească până la sfârșit.</p>
      <p><em>Tatăl nostru... Născătoare... Mărire...</em></p>
      <div>
        <p>Recăderea în păcate</p>
        <p>Mult Te doare, îndurate,</p>
        <p>Și-Ți face Crucea mai grea,</p>
        <p>Până cazi din nou sub ea.</p>
        <p>O, Isuse, mă-ntărește,</p>
        <p>De căderi noi mă ferește,</p>
        <p>Ca să fiu pân' la mormânt</p>
        <p>Tot în darul Tău cel sfânt.</p>
      </div>
    </article>

    <article class="card" id="starea-8">
      <h3>Starea a VIII-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus le mângâie pe femeile din Ierusalim care plâng.</strong></p>
      <p>Femeile milostive se înduioșează văzîndu-L pe Isus în atâta suferință și Îi plâng de milă, dar El le răspunde: Fiicele Ierusalimului, nu Mă plângeți pe Mine, ci pe voi să vă plângeți și pe fiii voștri Că, de fac acestea în lemnul cel verde, în cel uscat ce va fi?</p>
      <p>Isuse, în zadar voi plânge de mila Ta dacă nu voi deplânge păcatele mele. În zadar îi voi osândi pe cei ce Te-au osândit, dacă nu voi osândi răutatea mea și nu mă voi îndrepta. Dă-ne harul unei adevărate întoarceri spre bine și al unei statornice frici de Dumnezeu, pentru ca, prin fapte bune, să aducem roade pentru viața veșnică.</p>
      <p><em>Tatăl nostru... Născătoare... Mărire...</em></p>
      <div>
        <p>Cine oare nu va plânge</p>
        <p>Văzându-Te-n răni și sânge,</p>
        <p>Și către moarte mergând,</p>
        <p>Fără glas, ca un miel blând?</p>
        <p>O, Isuse, dă-mi putere</p>
        <p>Să plâng chinurile-Ți grele,</p>
        <p>Și să plâng al meu păcat</p>
        <p>Pân' a nu fi judecat.</p>
      </div>
    </article>

    <article class="card" id="starea-9">
      <h3>Starea a IX-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus cade a treia oară sub povara Crucii.</strong></p>
      <p>Isus devine tot mai slab. Puterile Îl părăsesc și cade a treia oară sub greutatea Crucii. Ostașii însă Îl ridică din nou, Îl batjocoresc, Îl îmbrâncesc să urce drumul până la culme, unde Îl așteaptă ultimele chinuri sub care Își va da sufletul.</p>
      <p>Isuse, ne-ai pus înainte, prin cele trei căderi ale Tale, căderile tinerețelor, maturității și bătrânețelor noastre. Nefericit este omul care își petrece cea mai frumoasă parte a vieții departe de Dumnezeu. Și mai nefericit este bătrânul care, nici cele din urmă zile ale vieții sale, nu le dă lui Dumnezeu. Isuse, ajută-mă să părăsesc păcatul cu totul și să trăiesc numai pentru Tine.</p>
      <p><em>Tatăl nostru... Născătoare... Mărire...</em></p>
      <div>
        <p>Sub a crucii grea povară,</p>
        <p>Isus cade-a treia oară,</p>
        <p>Pentru-ale noastre căderi,</p>
        <p>În păcate și greșeli.</p>
        <p>Isuse, mult îndurate,</p>
        <p>Dă-mi iertare de păcate</p>
        <p>Și canon dă-mi pe pământ,</p>
        <p>Până nu plec în mormânt.</p>
      </div>
    </article>

    <article class="card" id="starea-10">
      <h3>Starea a X-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus e dezbrăcat de hainele Sale.</strong></p>
      <p>Sus pe Golgota, Crucea e culcată la pământ și se sapă groapa în care urmează să fie înfiptă. Isus e dezbrăcat. Trăgând cămașa prinsă de răni, Sângele începe din nou să-I curgă pe tot corpul.</p>
      <p>Isuse, Trupul Tău e încărcat de răni pentru păcatele trupești ale oamenilor. Tu, Care hrănești și îmbraci toată făptura, stai dezbrăcat și rușinat. Lumea pune pe trup podoabe lucitoare, iar pe Tine a pus răni dureroase.</p>
      <p><em>Tatăl nostru... Născătoare... Mărire...</em></p>
      <div>
        <p>Cel de veacuri așteptat</p>
        <p>Pe Golgota-i dezbrăcat</p>
        <p>Cu ocări e răsplătit</p>
        <p>Fiul Tatălui iubit.</p>
        <p>Isuse, Mire ceresc,</p>
        <p>Ajută-mi să mă feresc</p>
        <p>De gânduri, vorbe spurcate,</p>
        <p>De fapte nerușinate.</p>
      </div>
    </article>

    <article class="card" id="starea-11">
      <h3>Starea a XI-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus e răstignit pe Cruce.</strong></p>
      <p>Isus e culcat pe Cruce. Piroane colțuroase străbat mâinile și picioarele Lui. Sângele curge, Isus suferă cumplit, dar nu scoate un vaiet, pentru că vede păcatele noastre și pentru acelea voiește să sufere.</p>
      <p>Isuse, Mielul lui Dumnezeu, când cuiele au trecut prin palmele Tale, ai cugetat la faptele rele ale mâinilor noastre, iar când piroanele Ți-au străbătut picioarele, Te-ai gândit la căile păcătoase pe care le-au străbătut picioarele noastre.</p>
      <p>Străpunge-ne, Isuse, și pironește-ne pe Crucea Ta printr-o sfântă frică și dragoste, pentru ca în toate ispitele și suferințele să rămânem statornici în credință până la sfârșit.</p>
      <p><em>Tatăl nostru... Născătoare... Mărire...</em></p>
      <div>
        <p>Isus e pe lemn culcat,</p>
        <p>Cuiele palma-i străbat,</p>
        <p>Sângele Lui preasfânt</p>
        <p>Curge pârâu pe pământ.</p>
        <p>Am greșit, Isuse bune,</p>
        <p>Iar Tu suferi pentru mine,</p>
        <p>Dă-mi să plâng al meu păcat</p>
        <p>Căci eu sunt cel vinovat.</p>
      </div>
    </article>

    <article class="card" id="starea-12">
      <h3>Starea a XII-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus moare pe Cruce.</strong></p>
      <p>Atârnat în trei cuie, între cer și pământ, Isus Se chinuiește cumplit pentru păcatele noastre. Dușmanii Îl hulesc, iar El se roagă: Părinte, iartă-i, că nu știu ce fac. După trei ore de chinuri, Își pune sufletul în mâinile Părintelui Ceresc și moare.</p>
      <p>Isuse, răstignit pe Cruce, batjocorit, hulit, în chinurile morții, Te rogi și ceri iertare pentru dușmani. Când voi fi și eu în chinurile morții, dă-mi răbdarea și dragostea cu care să spun ultimul cuvânt: Părinte, în mâinile Tale îmi dau sufletul.</p>
      <p><em>Tatăl nostru... Născătoare... Mărire...</em></p>
      <div>
        <p>Isuse preaîndurat,</p>
        <p>Trei ore pe Cruce-ai stat.</p>
        <p>Trei ore Te-ai chinuit,</p>
        <p>Până moartea Ți-a sosit.</p>
        <p>Eu deplâng a Ta durere,</p>
        <p>Îți plâng chinurile grele.</p>
        <p>Dar plâng și al meu păcat,</p>
        <p>Ce moartea Ți-a cauzat.</p>
      </div>
    </article>

    <article class="card" id="starea-13">
      <h3>Starea a XIII-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus este luat de pe Cruce.</strong></p>
      <p>După ce a murit, doi bărbați, Iosif din Arimateea și Nicodim, au luat Trupul lui Isus de pe Cruce să-L înmormânteze. Îndurerata Mamă L-a primit în brațe, i-a spălat fața de Sânge, i-a sărutat rănile, apoi, împreună cu femeile evlavioase, L-a învelit în pânză albă.</p>
      <p>Pentru aceste dureri, Mamă Preacurată, te rog dobândește-mi de la dumenezeiescul Tău Fiu darul unei pocăințe adevărate pentru păcate, acum și în ceasul din urmă.</p>
      <p><em>Tatăl nostru... Născătoare... Mărire...</em></p>
      <div>
        <p>Când, Isuse, ai murit,</p>
        <p>Maica Sfântă Te-a jelit.</p>
        <p>Cu-a ei lacrimi Te-a spălat,</p>
        <p>Și-n giulgiu Te-a-nfășurat.</p>
        <p>Mamă plină de-ndurare,</p>
        <p>Fă să dobândim iertare</p>
        <p>De la Fiul tău preasfânt,</p>
        <p>Până suntem pe pământ.</p>
      </div>
    </article>

    <article class="card" id="starea-14">
      <h3>Starea a XIV-a</h3>
      <p><strong>Mărire răbdării Tale îndelungate, Doamne, (ț) mărire Ție</strong></p>
      <p><strong>Isus este înmormântat.</strong></p>
      <p>Iosif și Nicodim, luând pe brațe Trupul lui Isus, urmați de femeile evlavioase, L-au dus și L-au așezat într-un mormânt nou tăiat în piatră, iar la intrarea mormântului au pus o lespede mare de piatră.</p>
      <p>Fecioara Maria L-a petrecut cu inima sfâșiată de durere. I se părea că și inima și-a îngropat-o cu fiul ei.</p>
      <p>Privește, suflete al meu, mormântul și dă-ți seama că în el se sfârșește toată frumusețea, puterea și mărirea acestei lumi.</p>
      <p>Isuse, adu-Ți aminte de mine când vei veni în împărăția Ta. Mamă a lui Isus, nu-ți uita de mine și fă, prin rugăciunile Tale, ca, atunci când trupul meu se va așeza în mormânt, sufletul să intre în cer.</p>
      <p><em>Tatăl nostru... Născătoare... Mărire...</em></p>
      <div>
        <p>Când sufletul Ți L-ai dat,</p>
        <p>Soarele s-a-ntunecat,</p>
        <p>Luna s-a cutremurat,</p>
        <p>Pietrele s-au despicat.</p>
        <p>O, Isuse, bun și sfânt</p>
        <p>Servii Tăi de pe pământ</p>
        <p>Te rugăm cu dor nespus</p>
        <p>Să ne duci în ceruri sus.</p>
      </div>
    </article>

    <section class="card" id="rugaciune-final">
      <h3>Rugăciune de încheiere la Calea Crucii</h3>
      <p>Isuse, Care prin cumplitele chinuri și moartea pe Cruce ne-ai mântuit de osânda și chinurile iadului, Îți oferim această Cale a Crucii pe care am făcut-o în amintirea sfintelor Tale patimi, pentru Sfânta noastră Biserică Catolică și pentru capul Bisericii, Preafericitul Părinte Papa; pentru unirea Bisericilor, pentru încreștinarea păgânilor și întoarcerea păcătoșilor, pentru pacea lumii, pentru sufletele din Purgator, pentru noi, nevrednicii, și pentru toți pe care dorim să-i cuprindem în această rugăciune în amintirea sfintelor Tale patimi.</p>
      <p>Dă-ne, preabunule Isuse, darul să ne îndreptăm viața și să rămânem statornici în bine, în sfânta noastră credință catolică până la moarte, iar în ceasul plecării noastre din acest trup, primește-ne, Doamne, în veșnica fericire. Amin.</p>
    </section>
  </main>

  <footer class="site-footer">
    <p>Program catehetic greco-catolic · <span class="current-year"></span> · <a href="rugaciuni.html">Rugăciuni</a> · <a href="calea_crucii.html">Calea Crucii</a> · <a href="paraclis.html">Paraclis</a></p>
  </footer>
</body>
</html>
